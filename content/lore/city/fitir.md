# Fitir
Nome città: Fitir (Lingua da cui arriva: Creolo Mauriziano)
## Quartieri del Governo
Separati dal resto della città da una cinta muraria pattugliata a ogni ora del giorno e della notte da guardie armate, questi quartieri sono il punto nevralgico e il centro di commando della città.

### Forma di governo
- **Forma di governo**: 
	- **capo dello stato** eletto dai rappresentanti del popolo con mandato fiduciario. 
	- **rappresentanti**: eletti tramite elezioni a cui possono partecipare tutti i cittadini
- **Mago di corte Nirlem**: ha diritto di voto (stile PESC europeo) ma il suo voto è limitato ad affari esterni (non rappresentando il popolo in senso lato, non può votare per affari interni)
## Quartiere del Lavoro
Un quartiere vicino alla riva dell’Avon, dove la maggior parte degli esercizi commerciali del settore manifatturiero sono localizzati.

### Distretto degli Alchimisti
*Fumi color pastello (rosa, azzurri e verde clorofilla) filtrano ad ogni ora del giorno, e spesso della notte, dai camini delle fabbriche. L’odore che i residenti della zona devono sopportare dipende dalle pozioni che vengono sintetizzate in un dato giorno (erba appena tagliata per le pozioni di arrampicata o caffè per le pozioni di veglia), ma l’odore più comune è quello di pane appena sfornato tipico delle pozioni curative.*

![[../../img/generic/potion-maker.png]]

Qui vengono sintetizzate le pozioni e i mutageni per la forza militare della città e per i più abbienti della città.

Questa zona è localmente supportata dalla Gilda dei Vetrai (per la produzione di fiale e contenitori adeguati) e dei fabbri (per la produzione di calderoni) e utilizzano gli ingredienti provenienti dal resto del continente, attraverso il commercio con Black Lagoon e al triangolo commerciale con le città di Staret e Palechester.

L’alchimista capo del distretto è la gnoma Elwyse Glitterdust. Questo NPC è sicuramente noto al personaggio di **Federico**, dato che hanno collaborato per la produzione su larga scala di agenti mutageni tipica dei Blood Hunter dell’Ordine dei Mutanti, ma collaborando con il governo cittadino il suo è un volto noto anche per il personaggio di **Guglielmo**. Elwyse è ambiziosa, maniacalmente attenta ai dettagli e abbandona qualunque conversazione la annoi.

### Distretto dei Fabbri
*Il suono di martelli su incudini e occasionalmente il sibilo di oggetti incandescenti che vengono tuffati nell'acqua delle cisterne per raffreddarli sono la colonna sonora di questo distretto. La maggior parte dei nani della città vive in questa zona, spesso nelle camere superiori degli edifici al cui piano terra è possibile trovare i negozi*

![[../../img/generic/smith.png]]

Vicino al distretto degli alchimisti, forgiano principalmente cerchi per botti, calderoni e attrezzi di metallo per le zone agricole al di fuori delle mura cittadine, e si occupano delle riparazioni per armi, scudi e armature. Il capo della gilda dei Fabbri è il Nano delle Montagne Joergen Brightsoul. Questo personaggio è il diretto supervisore del personaggio di **Lorenzo**, ma chiunque abbia bisogno di riparare le proprie armi e armature pesanti ha avuto modo di vederlo, anche solo di sfuggita. I personaggi di **Pietro,** **Valerio** quindi ne hanno sentito parlare. Joergen è silenzioso, brusco, disponibile ad ascoltare e a soddisfare i bisogni dei suoi clienti ma anche a inveire contro di loro se ciò che chiedono è irrealizzabile.
### Zona del Molo
*La zona più povera della città, con casermoni sulla riva del fiume dove vivono le famiglie dei lavoratori più poveri della città. Qui si trova la Scuola fondata dal personaggio di **Valerio**- un edificio costantemente in via di ristrutturazione, su cui cresce un muro di edera dove più di una volta qualche bambino si è arrampicato.*

La maggior parte dei bambini sono figli di lavoratori del porto, uomini e donne la cui giornata lavorativa è segnata dalle piene e dalle secche dell’Avon e che devono essere disponibili ad ogni ora del giorno e della notte. Nessuno di loro è istruito abbastanza per insegnare ai figli a leggere, scrivere e far di conto. La scuola riunisce anche gli orfani della città, offrendo loro una sistemazione per la notte e un pasto garantito, attraverso il supporto dei Ranger e Druidi dell’Enclave di Smeraldo e delle loro Goodberries.

Il personaggio di **Valerio** gestisce la struttura, da cui sono passati diversi attuali cittadini della città- non ultimo, il personaggio di **Pietro**, che è stato lasciato alle porte
dell’Orfanotrofio 23 anni fa, ma che l’ha da allora lasciato.

Di recente, un Orco rappresentante della Rete Nera si è stabilito nella zona del Molo, salendo velocemente fino al vertice della criminalità locale. Conosciuto semplicemente come “Scar”, i suoi piani per la città (e quelli della Rete Nera) sono ancora sconosciuti, ma i mercanti locali hanno riportato nell'ultimo trimestre una leggera diminuzione nelle forniture di abete rosso per rivestimento di mobili pregiati, pannocchie da mais dalle zone agricole al di fuori della città e carta per pergamene, senza che i fornitori riportassero ritardi nella produzione. Il governo locale non ha ancora intenzione di dichiarare aperte ostilità nei confronti di Scar, anche perché le retate della Guardia Cittadina sono finite perlopiù in arresti per disturbo alla quiete pubblica, e in un caso eclatante, sei guardie sono state trovate prive di sensi, spogliate dei loro averi e in evidente stato di confusione su una chiatta diretta a Palechester. La potenziale minaccia di Scar e della Rete Nera hanno fatto sì che la produzione di mutageni sia stata accelerata, per fornire alla Guardia Cittadina strumenti per combattere questa nuova minaccia. Il personaggio di **Valerio** conosce questo individuo e il suo vero nome.

L’Enclave di Smeraldo ha preso molto sul serio la minaccia che Scar rappresenta per la Scuola, considerato che la Rete Nera non si fa scrupoli ad utilizzare bambini ed adolescenti per i loro piani. Olenna, una cacciatrice Eladrin proveniente dal Feywild, si è messa sulle tracce di Scar, ma la sua ricerca non ha ancora prodotto risultati. Tuttavia, nessuna azione è stata intrapresa dalla Rete Nera nei confronti dell’Orfanotrofio, anche perché Olenna ha preso residenza come insegnante a tempo pieno nella Scuola.

## Quartiere dello Spettacolo
Un luogo in cui chiunque abbia un paio di pezzi di argento da parte può dimenticare la sua esistenza per un po’, con esercizi commerciali gestiti dal Governo che hanno il compito di divertire e distrarre, il cui fiore all'occhiello è l’Arena dei Gladiatori.

### Arena dei Gladiatori
*Un edificio di pietra rossa con gradinate progressive, che usa come terreno il fango del fiume e può essere occasionalmente allagato per delle Naumachie attraverso un canale che collega l’Arena all’Avon.*

Nonostante la presenza di Chierici pronti a stabilizzare i combattenti, qualche volta le battaglie terminano in morte o mutilazione. Qui lavora il personaggio di **Pietro**, ma il personaggio di **Lorenzo** ha lavorato più volte per aiutare nella manutenzione delle componenti metalliche delle navi.