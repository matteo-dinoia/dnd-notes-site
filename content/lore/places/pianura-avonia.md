# Pianura Avonia
![[../../img/places/flatland.png]]

# UNA TERRA DI CONQUISTA

Una valle attraversata da due fiumi, entrambi navigabili per la maggior parte del loro corso, confinante ad ovest con la Foresta dell’Inizio, a Nord con le colline di Grasumarmung, ad Est con le Lande Desolate e a Sud con il Mare di Zwiland. La pianura prende il nome dal maggiore dei fiumi che l’attraversa, l’Avon.  
Un tempo, la zona era riunita sotto l’emblema del Regno Cremisi e del suo re-stregone, Larif Bale il Primo Mago.

Prima di Larif Bale le uniche forme di magia esistenti erano quella spontanea dei Sorcerer, divina dei Chierici e naturale dei Druidi. La razza umana ne era quasi completamente priva, e circondata com’era da altre razze dotate di tremendo e innato potere, la sua sopravvivenza sarebbe stata a rischio se non avesse accettato di servire le altre razze del continente, accettando di essere reclutata come soldati mercenari in tremende guerre interraziali.

Uno dei pochi Sorcerer di razza umana, Larif Bale trascorse la sua vita viaggiando per l’intero continente, parlando con accoliti della divinità Mystra, ascoltando le Canzoni della Creazione di Elfi e Draghi e sottoponendo il suo corpo ad esperimenti per localizzare il fulcro e l’origine della sua magia.

Fortuna e dedizione alla causa lo resero il primo vero e proprio scolaro della magia, e analisi linguistiche della lingua Druidica e Celestiale gli permisero di scoprire il Linguaggio del Potere, attraverso cui era possibile lanciare qualunque incantesimo, a prescindere dai limiti che erano imposti alle Razze. Non pago, trascorse il resto della sua esistenza a tradurre il linguaggio del potere in un Alfabeto, cosa che gli permise di diffondere le sue scoperte a chiunque fosse in grado di apprendere il Linguaggio.

Non passò molto tempo dalla diffusione del Linguaggio e dell’Alfabeto che questo soppiantò i dialetti locali umani, unificando la Pianura Avonia in un territorio linguisticamente omogeneo, il Regno Cremisi. Decine e decine di umani, da ogni angolo della Pianura, compirono il viaggio per arrivare alla corte di Larif nella città di Staret. Il vecchio mago fu generoso nel condividere con loro i segreti della magia, così come i membri delle altre razze erano stati aperti con lui. Gli allievi più potenti di Larif divennero a loro volta maghi estremamente capaci, che le diverse città-stato del Regno Cremisi elevarono al rango di consiglieri e talvolta di regnanti. Ognuno di loro, benevolo o malvagio, altruista o egoista, teneva in grande considerazione l’opinione del Primo Mago, e fino alla sua morte Larif Bale fu in grado di indirizzare il Regno Cremisi verso la convivenza con le altre razze, con alcune notevoli eccezioni (come le tensioni tra Umani ed Elfi che portarono alla creazione dell’insediamento di Bastion).

Questo periodo di pace terminò con la morte di Larif Bale. Ci fu un periodo di guerra fredda tra le città stato, con accordi commerciali con potenze esterne, come la Foresta dell’Inizio e le popolazioni delle Felsenurmarmung. Poi, le città stato iniziarono a dichiarare guerra, e i pezzi del complesso domino della pace iniziarono a cadere uno dopo l’altro.

All'inizio, i maghi dei diversi schieramenti non scesero in campo direttamente, preferendo inviare i loro Simulacra, aprire incantesimi di Gate per convocare entità direttamente in mezzo al territorio nemico o utilizzando incantesimi a lungo raggio per influenzare le sorti della battaglia. Con il tempo, però, gli studenti di Larif Bale scesero in campo in prima persona. Fu allora che le altre razze del continente iniziarono a fare attenzione alle sorti di quella che stava diventando una vera e propria guerra totale. Alcuni di loro erano infatti scesi a patti con potenze demoniache, del Primo Mondo, del Piano delle Ombre o dei Piani Elementali, e il loro potere magico era cresciuto in maniera esponenziale, tanto che semplici umani non più vecchi di mezzo secolo erano in grado di rivaleggiare con Draghi Antichi e Arcidruidi, entità la cui età si avvicinava al millennio.

Gli Dei non approvarono l’interferenza di altri piani di esistenza su quello Materiale, la creazione di cui erano più fieri. Ma fu il Tumulto a convincerli che qualcosa andava fatto. Tutti gli Dei, buoni o cattivi, legali o caotici, si trovarono concordi nell'esprimere un Desiderio.

Le conseguenze del Desiderio furono molteplici.  
Il Linguaggio del Potere divenne la lingua Comune, una lingua franca che tutte le razze potessero imparare con facilità. La lingua non soppiantò le lingue specifiche come Elfico e Nanico, né quelle legate ad entità di altri piani d’esistenza come Infernale e Celestiale.  
La maggior parte delle razze perse la sua magia innata. Questa misura venne presa per rimuovere le ragioni dell’invidia umana.  
Infine, gli Dei apportarono dei cambiamenti ad alcuni incantesimi, introducendo componenti materiali per limitare la frequenza del loro uso, ed isolando la loro conoscenza a classi con un determinato addestramento e formazione.

## Staret

**Insediamento  
Località** Pianura Avonia  
**Dimensione** Piccola città (8500)  
**Razze** Varie (Prevalenza Umana)  
**Religioni** Lathander  
**Commercio**  
**Import** Legno  
**Export** Prodotti agricoli, Commercio su chiatte  
**Tipo di governo** Monarchia (Attuale monarchi: Arthur Astley il Secondo, Elaine della famiglia Bausager)  
**Rappresentante dell’Alleanza dei Lord** Richard Astley

La città è suddivisa in tre cinte murarie: quella più esterna è la più frequentata dai non cittadini, ed è possibile trovarvi l’ospedale/lazzareto cittadino, nonché locande e taverne a prezzi più che abbordabili. All'interno della seconda cerchia si trovano le zone residenziali, i locali di commercio ufficiali e l’Anfiteatro della Pugna, mentre la cerchia di mura più interna contiene il palazzo reale, la cattedrale di Lathander e le dimore dei nobili e dei capi delle Gilde.

Secondo la leggenda, nelle vicinanze di Staret si trova un Punto Baliano. Questi luoghi pregni di energia naturale o divina sono stati infusi di magia arcana da parte dell'arcimago Larif Bale, al fine di essere usati come Portali Planari, a condizione che chi tenta di varcare la soglia abbia la giusta chiave.

## Underdark

Un mondo sotterraneo e misterioso, abitato da umanoidi corrotti da entità demoniache, da cui pochi avventurieri fanno ritorno. Un’apertura per l’Underdark è stata recentemente rinvenuta nelle vicinanze di Staret.

## Accademia Magica Larif Bale

La biblioteca contiene la maggior parte della conoscenza scritta lasciata da Larif Bale e dai suoi allievi dopo la loro morte. Qui si formano i migliori maghi del Continente. L’Accademia è aperta ad ogni razza.

## Olwood

Un bosco al centro della Pianura Avonia. Si dice che sia stato creato da un cataclisma magico durante le guerre successive alla Rivoluzione Baliana. Protetto dall’Enclave di Smeraldo, dalla Druida Elfica Magna Barkskin e dalla Druida Nanica Brallera Woodmaul. Ospita una comunità di Elfi dei Boschi.

## Humbleford

**Insediamento  
Località** Pianura Avonia  
**Dimensione** Villaggio (650)  
**Razze** Halfling  
**Religioni** Yondalla  
**Commercio**  
**Import** Prodotti di lusso  
**Export** Prodotti agricoli, Artigianato  
**Tipo di governo** Capo-villaggio (Jovia Goldpot)

Villaggio a sud di Olwood, sulle rive dell’Avon. La gente di Humblewood è nota nella Pianura per essere solare e aperta agli stranieri, ma ferma nei suoi propositi ed indipendente. Sospesa tra le due potenze di Palechester e Black Lagoon, Humblewood ha mantenuto la sua autosufficienza grazie all'abilità politica del suo capo-villaggio.

## Palechester

**Insediamento  
Località** Pianura Avonia  
**Dimensione** Piccola Città (8500)  
**Razze** Varie (Prevalenza umana)  
**Religioni** Myrkul (in fase di declino); Helm (ufficiale)  
**Commercio**  
**Import** Prodotti Agricoli (Humbleford principale fornitore)  
**Export** Forza lavoro e forze militari (Non-morti)  
**Tipo di governo** Condottiero/Uomo forte (Thom Yorke)

Città un tempo legata alla necromanzia e al culto della morte, il cui antico leader è stato spodestato dall'attuale regnante Thom Yorke, un tempo leader dell’Ordine del Guanto.

## [[../city/fitir|Fitir]]

**Insediamento  
Località** Pianura Avonia  
**Dimensione** Piccola Città (8500)  
**Razze**  
**Religioni**  
**Commercio**  
**Import**  
**Export**  
**Tipo di governo**

## Eastward

**Insediamento  
Località** Pianura Avonia  
**Dimensione** Piccola Città (8500)  
**Razze** Umani  
**Religioni** Helm, Torm, Tyr  
**Commercio**  
**Import** Autosufficienti  
**Export** Beni provenienti dalle Terre Desolate  
**Tipo di governo** Governata dall'Ordine del Guanto e dai suoi rappresentanti  
Protegge la Pianura Avonia dalle orde delle Terre Selvagge. Una città militarizzata e votata al Bene del genere umano e alla sua protezione dalle altre razze, il cui esercito è chiamato Ordine del Guanto.

## Black Lagoon

**Insediamento  
Località** Pianura Avonia e Paludi di Bojuka  
**Dimensione** Piccola Città (8500)  
**Razze** Varie  
**Religioni** Asmodeus  
**Commercio**  
**Import/Export** Nodo commerciale fondamentale, tanto per il mercato nero che per quello ufficiale  
**Tipo di governo** Governata dagli Zhentarim e dai loro rappresentanti  
Città commerciale essenziale per l’intero continente, gemella della città di Walkajit nelle Lande Desolate. È controllata dalla Rete Nera, un’organizzazione criminale che mira a controllare economicamente l’intera pianura, ma ciò è impedito dal commercio tra Staret, Palechester, la Grasumarmarung e la vostra città. Per questo, l’Ovest della Pianura Avonia e le Paludi di Bojuka sono tagliate fuori dalla sfera politica del continente